# Individuell reflektion
## Vecka 1 – Hannes Nordblom
### Vad vill jag lära mig mer om eller förstå bättre?
Eftersom vi ligger i en tidig fas av projektet skulle jag vilja lära mig mer om hur vi fungerar som grupp. Det är även första gången jag arbetar med elever utanför IT-programmet och är därmed nyfiken på hur de kommer ta sig an projektet, vilka kunskaper och färdigheter de besitter som jag saknar och hur vi skiljer oss åt i tankesätt, arbetsmoral m.m.
### Hur kan jag hjälpa någon annan, eller hela gruppen, att lära sig något nytt?
Detta beror på vem och vad. Jag kan tänka mig att jag kommer att ha svårt att lära vederbörande IT-studenter något nytt när det kommer till att knappa kod eller dylikt. Däremot har jag fått uppfattningen att I-studenterna inte har lika mycket kunskap och erfarenhet inom det området, så där kan man nog lära dem ett och annat. 
När det kommer till grupp som helhet tror jag att vi kommer lära oss många saker om varandra som personer under den kommande tiden. Detta kommer främst ske genom att vi umgås och arbetar med varandra och mitt bidrag blir helt enkelt att vara med så mycket som jag har förmåga till.
### Vad är mitt bidrag till gruppens användning av Scrum?
Än så länge har vår arbetscykel inte riktigt påbörjats med sprints och så vidare och jag är i och med det osäker på hur jag ska besvara frågan.
### Vad är mitt bidrag till gruppens arbete?
Jag har personligen fått i uppgift att ta i kontakt med en extern person som kan agera produktägare, vilket jag fortfarande arbetar med. Annars har jag varit med och format det sociala kontraktet, idéen vi arbetar på och givit återkoppling på hur jag tycker att vi kan arbeta bättre som grupp.
